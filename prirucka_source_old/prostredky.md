# Program prostředky

#### Mlha, Jemnej; časová dotace: 25 min.

## Obsah
* “O prostředcích už jste slyšeli, tak je nejvyšší čas vám říct, co to vlastně je”
* Prostředek je něco, co vede k [cíli](planovani.md).
* Příběh s paní Černou (Jasně definovat, co je zrovna cílem, že cíle se mění)
    * Paní Černá má problém, nemůže najít muže. Proto jde k psychologovi a žádá ho o radu, kde nějakého muže sehnat. On jí poradí, že může jít do hospody, na diskotéku, do parku…
    * O týden později přichází paní Černá znovu. Mužů našla spoustu, ale neví, kterého vybrat. Psycholog s ní diskutuje o různých vlastnostech mužů a co hledat.
    * O další týden později přichází paní Černá znovu a ptá se, jak si toho pravého udržet. Psycholog navrhuje procházku v parku apod., ale nakonec se shodnou, že cesta k mužovu srdci vede skz žaludek.
    * Po roce přichází paní Bílá i s manželem, ona je nadšená, ale on úplně ne. Přiznává, že žena mu sice vaří, ale pořád jenom kachnu na medu. Nakonec z něj dokonce vyleze, že je to vegetarián
* Vysvětlení analogie s prostředky, doplňovaní o skautské příklady
    * Prostředků je spousta typů, nemusí to být jenom nějaká aktivita, může to být přednáška, workshop, dobrovolnická práce, symbolický rámec, ale třeba i jen to, že se sejdeme dohromady. Vlastně cokoliv…”Pokud budeme mít na táboře za cíl, že děti dodržují hygienické návyky, nemusí být prostředkem jen čištění zubů, ale například i hra s bacily nebo prezenční tabulka u umyvadla u latríny”
    * Náš prostředek musí vést k cíli, musíme si prostředky dobře vybírat. 
    * Ne každý prostředek, který vede k cíli, je ideální. Může vést přímou cestou nebo klikatou a naplňovat cíl s různou efektivitou…”Pokud budeme chtít na táboře naučit skauty štípat dřevo, můžeme volit z několika prostředků. Například jim můžeme udělat šestihodinovou přednášku o tom, jak se dřevo štípe a určitě na jejím konci budou znát o struktuře dřeva a držení sekery první i poslendí. Ale to samé zjistí i po půl hodině práce se sekerou v ruce.” 
    * Nesmíme si nejlepší prostředky hned “vyplácat”, můžeme si lepší prostředky schovat na později. Zároveň musíme prostředky přizpůsobovat cílové kategorii, ne každý prostředek je vhodný pro každého... “Zase jsme na táboře, tentokrát na jeho konci a chceme udělat vlčatům radost za to, že celý tábor zvládli skvěle. Víme, že se jim líbí vojáčkování, tak se rozhodneme, že je vezmeme na pain(t)ball. I přesto, že paintball je vhodný třeba pro skauty nebo rovery, vlčata si ho užijí a cíl splníme, ale stejně by účel splnil i turnaj ve střílení ze vzduchovky. Naše vlčata, až budou skauti už nebudou brát paintball jako něco speciálního, protože jsme jim ho ukázali moc brzy. Je dobré vybírat prostředky postupně od dna po střechu.” & “Představte si klasickou družinovku. Na téhle naší družinovce rádce hraje se skauty každý den fotbal, protože to tak dělali, když on byl ještě skaut a nevidí důvod proč to měnit. Ale tenhle fotbal je prostředek, který je zařazený do schůzky bez jakéhokoliv důvod, k ničemu nevede. Stejný účel, jako fotbal na začátku schůzky může splnit mnoho her a aktivit, který se budou pestře střídat. Je to jako citát z Foresta Gumpa: ”Život je jako bonboniéra, nikdy nevíte, co si vytáhnete” ale pokud budete svým vlčatům dávat pořád jen kakaové kuličky s oříškem uvnitř, po měsíci jim nebudou chutnat a nepřinesou jim nic nového.
* Znovu nakreslení vize jako oblaku, analogie s domem, vize se vznáší vysoko nahoře. Cíle do jedné řady o něco níž, prostředky pod ně.
* K jednomu cíli vede několik prostředků, ale obdobně jeden prostředek může vést k více cílům, ale musíme dát pozor, aby tím neztratil na kvalitě.
* I prostředek může být cílem - Pokud je naším cílem jít do školy, vstávání je prostředkem. Ale vstávání může být i cílem, k němuž je prostředkem nařízení budíku.
* Analogie domu - sedíme na nějakém patře, to co je na našem patře jsou cíle, to pod tím jsou prostředky.
* Analogie domu - patra jsou cíle a prostředek je žebřík mezi patry. Ale můžeme žebřík brát jako cíl a jednotlivé příčky jako prostředky.
* Dělení cílů - krátkodobé cíle jako prostředky k dlouhodobějším
* Naším úkolem je vybrat si správnou úroveň - aby naše cíle byly reálné i atraktivní, tak akorát vysoko.
* To co je prostředek a co cíl se může lišit i podle toho, kdo se dívá - dokončení školy je pro nás cílem, ale pro naše rodiče to je prostředek k tomu, abychom si našli kvalitní zaměstnání.
* “Prostředek desperát” - prostředek, který nikam nevede - takových se snažíme zbavit. 
* Rekapitulace celého plánování - opět mají oni sami říkat vlastními slovy - od vize až po prostředek

## ZV od účastníků

## ZV od nás
* Zvážit zahrnutí “bourání morseovky” jako prostředku desperáta. Může být dost pesimistické.

